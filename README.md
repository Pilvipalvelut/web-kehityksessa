# Pilvipalvelut web-kehityksessä

Tämä GitHub-repositorio sisältää Haaga-Helian Pilvipalvelut web-kehityksessä -kurssin dokumentaation ja tiedostot.

## Kurssin sisältö

Kurssilla opiskelija jalostaa valitusta aiheesta omaa digitaalista palvelua.
Opiskelija hyödyntää pilvipalvelutarjoajien ns. NoCode ja LowCode-palveluita oman digitaalisen palvelun rakentamisessa. 
Erityisesti keskitytään web-kehityksen tarpeisiin kuten autentikoinnin ja analytiikan tekniikoihin, mutta myös tiedonvarastointiin valmiilla pilvestä löytyvillä palveluilla.

Kurssin suoritettuaan opiskelija ymmärtää ongelman ratkaisemiseen tarvittavia web-kehittäjän taitoja. Hän kykenee kuvaamaan tarpeita ja ehdottamaan niihin soveltuvia pilvipalveluita. Hän osaa itsenäisesti lisätä osaamistaan uusista palveluista. 

Kurssin arviointi perustuu yksilötyöskentelyyn. Tutustu [opintojaksokuvaukseen](https://opinto-opas.haaga-helia.fi/course_unit/DIG001AS3A) myös Haaga-Helian opinto-oppaassa.
Digitekniikat -opintojakso tai vastaava osaaminen on tämän kurssin edeltävyysvaatimuksena.

Kurssin aikana tehdään [tehtäviä](https://github.com/Pilvipalvelut/web-kehityksessa/blob/main/tehtavat.md) sekä isompi soveltava [harjoitustyö](https://github.com/Pilvipalvelut/web-kehityksessa/blob/main/harjoitustyo.md).

## Aiemmin hankitun osaamisen tunnistaminen (AHOT/RPL)

Jos olet hankkinut tämän kurssin mukaisen osaamisen työsi kautta, voit osoittaa osaamisesi tavanomaisen osallistumisen sijasta AHOT-menettelyllä. Osaamisen tunnistamiseksi ilmoittaudu tälle kurssille normaalisti, ja ole yhteydessä kurssin opettajiin AHOT-järjestelyjen osalta viimeistään kurssin ensimmäisen viikon aikana.
Tarkemmat ohjeet AHOT-käytäntöjen suhteen löydät [täältä](https://github.com/Pilvipalvelut/web-kehityksessa/blob/main/ahot.md).

# Kurssin aikataulu (syksy 2023)

Kurssista järjestetään syksyllä 2023 ensimmäinen toteutus. Toteutuksen DIG001AS3A-3001 yhteiset tapaamiset järjestetään viikoittain seuraavasti:

2. periodi **maanantaisin klo 17:40-20:30** luokassa 2004 ja Zoomissa.

Kurssin laajuus on 5 opintopistettä, eli noin 135 tuntia. Kurssin aikana viikoittaiseksi työmääräksi tulee noin 17 tuntia. Tulet siis työskentelemään merkittävässä määrin myös yhteisten tapaamisten ulkopuolella.

------

Tämän sivuston on kehittänyt Ismo Harjunmaa. Materiaali pohjautuu osittain Teemu Havulinnan ja Ohto Rainion kurssimateriaaleihin.
